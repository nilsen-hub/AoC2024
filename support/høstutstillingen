Et langt tøystykke leker i vinden over Syd på Hvasser.
Det er scannet fra venstre til høyre over 30 sekunder. Bølgene i tøyet kommer av vinden på stedet og kameraets uvanlige tegning av tid.

Bildet er fotografert med et hjemmelaget apparat bygget av en modifisert scanner og en lupe.
Verket er kommet ut av et pågående prosjekt, begynt i 2015, om tid og bevegelse sett gjennom et scannerkamera.